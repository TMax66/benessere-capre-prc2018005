<p>
    Il presente progetto coinvolge sezioni diagnostiche e laboratori che hanno
    acquisito negli anni una notevole esperienza nel settore dell’allevamento
    caprino, fornendo il supporto tecnico scientifico ad allevatori e
    veterinari. Le unità operative coinvolte hanno connotazioni e
    specializzazioni diverse; la possibilità di lavorare in sinergia,
    confrontandosi non solo sugli aspetti diagnostici e laboratoristici, ma
    anche direttamente sul campo durante la valutazione del benessere
    permetterà di canalizzare le varie competenze per raggiungere l’obiettivo
    della ricerca.
</p>
