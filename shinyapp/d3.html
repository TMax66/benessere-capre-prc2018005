<p>
    - <strong>Valutazione del benessere e della biosicurezza</strong>: Gli
    allevamenti selezionati verranno valutati da un veterinario abilitato (che
    abbia frequentato il corso per valutatori o che abbia avuto una specifica
    formazione da parte di un veterinario formatore) mediante la check-list di
    valutazione messa a punto dal CReNBA.
</p>
<p>
    - <strong>Esami sierologici:</strong> la ricerca di anticorpi per
    paratubercolosi, CAEV ed agalassia contagiosa sarà eseguita tramite tecnica
    ELISA, secondo i metodi di prova in uso presso i laboratori dell’IZSLER.
</p>
<p>
    - <strong>Esami batteriologici:</strong> verranno eseguiti applicando, a
    seconda della matrice, del sospetto o della finalità diagnostica, i metodo
    di prova in essere presso i laboratori dell’IZSLER.
</p>
<p>
    - <strong>Esami qualità del latte</strong>: la determinazione di cellule
    somatiche, CBT, lattosio, caseine, proteine, grassi ed urea sarà effettuata
    con metodo FTIR (Fourier Transform Infrared Spectroscopy); l’urea verrà
    anche ricercata con metodo di pHmetria differenziale. La ricerca di
    sostanze inibenti sarà eseguita tramite metodo microbiologico con
    indicatore.
</p>
<p>
    - <strong>Esami parassitologici</strong>: Il controllo delle
    endo-parassitosi sarà eseguito tramite conteggio delle uova di parassiti
    mediante tecnica di McMaster, mentre le larve verranno evidenziate con
    tecnica Baerman. Per queste prove, come per altri esami parassitologici che
    si potrebbero rendere necessari, saranno applicati i metodi di prova del
    sistema qualità IZSLER.
</p>
<p>
    - <strong>Esami in PCR</strong>: l’utilizzo di tecniche di biologia
    molecolare potrebbe essere necessario per confermare la presenza di agenti
patogeni di difficile isolamento, quale ad esempio<em>M. avium sub. paratuberculosis e</em><em> </em>    <em>Mycoplasma agalactiae</em>; anche in questi casi si farà riferimento ai
    metodi di prova in uso presso l’IZSLER. In particolare, per ogni
allevamento risultato positivo sierologicamente a    <em>M. avium sub. paratuberculosis</em>, la diagnosi verrà affiancata da
    una PCR da pool di feci.
</p>
<p>
    - <strong>Raccolta dati aziendali</strong>: Sarà predisposta una scheda per
    ogni allevamento per raccogliere i dati mensili di: produzione latte,
    mortalità, trattamenti, analisi eseguite, numero di animali fecondati e
    numeri di parti ed altri dati che nel corso dello svolgimento dello studio
    potranno essere importanti.
</p>
<p>
    - <strong>Analisi statistica</strong>: si condurrà un’appropriata analisi
    statistica per correlare l’effetto di associazione tra livello di benessere
    e di biosicurezza e i parametri produttivi. Verrà valutata anche
    l’influenza della prevalenza di alcune malattie infettive (paratubercolosi,
    CAEV, linfoadenite caseosa ed agalassia contagiosa,) e di mastiti.
</p>
