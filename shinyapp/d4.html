<p>
    I risultati della ricerca permetteranno di incrementare la conoscenza del
    livello di benessere e di biosicurezza degli allevamenti di capre da latte
    e di accrescere la relativa banca dati nazionale; i risultati ottenuti
    dalla valutazione del benessere permetteranno di rilevare situazioni di
    rischio e di indirizzare l’allevatore verso interventi migliorativi.
</p>
<p>
    La stima della presenza di alcune malattie infettive consentirà
    all’allevatore di avere una conoscenza del reale stato sanitario del suo
    allevamento e di mettere in atto le misure preventive e di profilassi per
    migliorarlo. L’individuazione di queste misure permetterà di arrivare anche
    alla stesura di
</p>
<p>
    protocolli di gestione sanitaria per ciascuna malattia, da proporre in
    ambito nazionale e da mettere a disposizione del SSN.
</p>
<p>
    La raccolta di informazioni sull’utilizzo del farmaco darà modo di
    acquisire le prime conoscenze sulla gestione degli antibiotici negli
    allevamenti caprini e di porre le basi per implementare anche in questo
    ambito zootecnico la farmacovigilanza.
</p>
<p>
    L’eventuale individuazione di nuovi indicatori di benessere consentirà di
    revisionare e migliorare la check-list del CReNBA attualmente in uso.
</p>
<p>
    I risultati analitici verranno comunicati al veterinario aziendale degli
    allevamenti che hanno partecipato al progetto, tramite una relazione
    periodica; nel caso di riscontro di malattie soggette a regolamentazione in
    base al DPR 320/54 o ad altre normative, l’esito degli esami verrà
    comunicato anche all’autorità sanitaria competente del territorio.
</p>
<p>
    La trasferibilità e la diffusione dei risultati avverranno tramite incontri
    con allevatori, produzione di brochure informative, comunicazioni a
    congressi e pubblicazioni su riviste scientifiche.
</p>
